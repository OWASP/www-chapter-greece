---

layout: col-sidebar
title: OWASP Greece 
tags: greece
region: Europe
currency: eur
meetup-group: owasp-greece-meetup-group
country: Greece
postal-code: 

---

<p style="text-align:center"><img src ="/assets/images/Greekchapterlogo.gif"></p>
<p style="text-align:center">Καλωσήρθατε στη σελίδα του OWASP Greece Chapter.</p>

---

### Τι είναι το OWASP

Το ΟWASP (Open Web Application Security Project – <http://www.owasp.org>) αποτελεί μία πρωτοβουλία που αποσκοπεί στον εντοπισμό και στην καταπολέμηση των τρωτών σημείων του λογισμικού τέτοιων εφαρμογών. Όντας ένας μη κερδοσκοπικός οργανισμός, ακολουθεί την ιδεολογία του Ελεύθερου/Ανοικτού λογισμικού, παρέχοντας δωρεάν αλλά επαγγελματικής ποιότητας έγγραφα, εργαλεία και πρότυπα.
Παράλληλα, ενισχύει τη διοργάνωση συνεδρίων και τοπικών ομάδων εργασίας (local chapters), τη δημοσίευση άρθρων και συγγραμμάτων, καθώς και την ανταλλαγή απόψεων μέσα από forums και mailing lists.
Το OWASP απαριθμεί μέλη σε όλο τον πλανήτη, συμπεριλαμβανομένων μεγάλων οργανισμών και εταιριών του χώρου όπως VISA, Deloitte, Unisys, Foundstone, και άλλες.

### Η Ελληνική Κοινότητα

Η ελληνική ομάδα εργασίας του OWASP δημιουργήθηκε το 2005, με κύριο στόχο την ενημέρωση και την αφύπνιση της ελληνικής κοινότητας αναφορικά με τους κινδύνους ασφαλείας στις διαδικτυακές εφαρμογές.
Αφορμή για τη δημιουργία της αποτέλεσαν ουσιαστικά τα ολοένα αυξανόμενα περιστατικά ασφαλείας στο διαδίκτυο, όπως τα κρούσματα phishing σε ελληνικές τράπεζες.

Σήμερα, η ελληνική ομάδα του OWASP δραστηριοποιείται σε προγράμματα Ελεύθερου/Ανοικτού λογισμικού καθώς και μεταφράσεις κειμένων του OWASP στα ελληνικά, προωθώντας την ιδέα του OWASP σε τοπικό επίπεδο.
Παράλληλα, μέσα από τη mailing list της ενημερώνει και προκαλεί συζητήσεις σχετικά με επίκαιρα θέματα ασφάλειας στο διαδίκτυο, ενώ εκδίδει και μηνιαίο newsletter.

### Συμμετοχή

Η ελληνική κοινότητα του OWASP επιθυμεί να φέρει σε επαφή όλους όσους ενδιαφέρονται και προβληματίζονται για την ασφάλεια των διαδικτυακών εφαρμογών. Ταυτόχρονα, ευπρόσδεκτοι είναι και εθελοντές που προτίθενται να δουλέψουν σε προγράμματα Ελεύθερου/Ανοιχτού λογισμικού που συντονίζει το OWASP. Σας προσκαλούμε να μοιραστείτε μαζί μας ιδέες, σκέψεις και προβληματισμούς σχετικά με επιθέσεις, μεθόδους άμυνας και αντιμετώπισης, εργαλεία και βέλτιστες πρακτικές ασφάλειας στο
διαδίκτυο. Ανεξάρτητα από το τεχνικό επίπεδο, το βάθος της προσέγγισης και τις χρησιμοποιούμενες μεθόδους, θα χαρούμε ιδιαίτερα αν έρθετε σε επαφή μαζί μας.

Για να εγγραφείτε στη **mailing list** της ελληνικής ομάδας εργασίας επισκεφθείτε [αυτή τη σελίδα](https://groups.google.com/a/owasp.org/forum/#!forum/greece-chapter).

---

### Ευχαριστίες

Θα θέλαμε να ευχαριστήσουμε το [Τμήμα Πληροφορικής και Τηλεπικοινωνιών](http://www.di.uoa.gr) του Πανεπιστημίου Αθηνών για τη βοήθεια που παρέχει στην ελληνική ομάδα εργασίας.

![Image:Universityofathenslogo.gif](/assets/images/Universityofathenslogo.gif)

Επίσης θα θέλαμε να ευχαριστήσουμε θερμά το περιοδικό Linux Inside για την υποστήριξη και την προβολή καθώς και το [zero.gr](http://www.zero.gr).

![Image:Linuxinside-logo.png](/assets/images/Linuxinside-logo.png) ![Image:zerologo.png](/assets/images/Zerologo.png)

---

### Νέα

**01-23/10/2020** - Global AppSec 2020 - Virtual: 
We invite you to engage with our community, explore education, uncover solutions, network with like-minded AppSec and DevSecOps pros, and geek-out over our Hands-on Special Events - all from your desktop.
[Join us](https://virtual.globalappsec.org/) for both free and enhanced content. Explore our featured keynote speakers and virtual exhibit hall for free. Looking for even more? Enhance your experience and access over 60 education sessions, community networking, special events and more, and register for the full conference experience.

**19/08/2020** - [How to Use Access Guardrails to Protect Your Cloud & Empower DevOps](https://lnkd.in/erFm8W6)

**25-26/08/2020** - AppSec Days - Summer of Security:
This August session will be for beginners and will cover common occurring bugs in *#WebAPIs* ,  some hands on training with the online labs, and some prevention techniques for the most common attacks and some case studies. [Register now](https://lnkd.in/dX-vM96).

**14/11/2019** - Ο [Βασίλης Βλάχος](mailto:vsvlachosATowasp.gr), αναπληρωτής συντονιστής του OWASP στην Ελλάδα, παρουσίασε στο 5ο Συνέδριο ΚυβερνοΑσφάλειας [ICT Security World 2019](https://www.ictsecurity.gr) τις δράσεις του OWASP και το
OWASP Internet of Things Project.

**08/10/2019** - Tο πρώτο συνέδριο Cyber Security της KPMG έρχεται στις 8 Οκτωβρίου στο ξενοδοχείο Grand Hyatt Athens με την υποστήριξη του [OWASP Greek
Chapter](https://www.facebook.com/OwaspGreece/?modal=composer).

**22/03/2019** - Ο [Κωνσταντίνος Παπαπαναγιώτου](mailto:conpapATowasp.gr), Γενικός Συντονιστής του OWASP στην Ελλάδα, παρουσίασε τις δράσεις του OWASP ως διακεκριμένος ομιλητής στην ημερίδα που πραγματοποιήθηκε από τον Ευρωπαϊκό Ερυνητικό Πρόγραμμα [SAINT](https://project-saint.eu/). Το πρόγραμμα της ημερίδας είναι διαθέσιμο [εδώ](https://project-saint.eu/sites/default/files/saint_agenda04.pdf).

**13-14/10/2018** - Ο [Βασίλης Βλάχος](mailto:vsvlachosATowasp.gr), αναπληρωτής συντονιστής του OWASP στην Ελλάδα, παρουσίασε στο 11ο Πανελλήνιο Συνέδριο Κοινοτήτων Ελεύθερου Λογισμικού / Λογισμικού Ανοιχτόυ Κώδικα ([FOSSCOMM 2018](https://fosscomm2018.gr/)) τις δράσεις του OWASP. Επιπρόσθετα έδωσε ομιλία με τίτλο: "OWASP WebGoat OWASP Hackademic: A new direction in teaching application security at Universities".

**25/09/2018** - Ο [Βασίλης Βλάχος](mailto:vsvlachosATowasp.gr), αναπληρωτής συντονιστής του OWASP στην Ελλάδα, παρουσίασε στο Τεχνικό Πανεπιστήμιο του Λίμπερετς ([Technical University of Liberec](https://www.tul.cz/)) τις δράσεις του OWASP. Επιπρόσθετα έδωσε ομιλία με τίτλο :"The OWASP Hackademic Project".

**22/06/2018** - Συνδιοργάνωση σεμιναρίου από το Ελεύθερο Λογισμικό / Λογισμικό Ανοιχτού Κώδικα μαζί με το OWASP Greek Chapter για τους δημοσιογράφους που ασχολούνται με την ερευνητική δημοσιογραφία. Τίτλος: "Ερευνητική Δημοσιογραφία και Ασφάλεια Επικοινωνιών".

**19/05/2018** - Το OWASP ATEITH Student Chapter σε υνεργασία με το IEEE ATEITH Student Branch στα πλαίσια του project Hakken διοργανώνει την ημερίδα [Cyber Security Awareness Day (CSAD)](https://www.facebook.com/events/1816099512031038/) στον χώρο του Lambda Space στη Θεσσαλονίκη.

**26/04/2018** - Συνδιοργάνωση ημερίδας από το Ελληνικό Παράρτημα του OWASP σε συνεργασία με το Υπουργείο Ψηφιακής Πολιτικής, Τηλεπικοινωνιών & Ενημέρωσης και τον Οργανισμό Ανοικτών Τεχνολογιών, με θέμα «[Ο Ρόλος του OWASP στη Προστασία Κρίσιμων Πληροφορικών Συστημάτων](https://www.facebook.com/events/362073127535010/)». Πραγματοποιήθηκε στο Υπουργείο Ψηφιακής Πολιτικής, Τηλεπικοινωνιών & Ενημέρωσης.

**04/11/2013** - Ο [Βασίλης Βλάχος](mailto:vsvlachosATowasp.gr), αναπληρωτής συντονιστής του OWASP στην Ελλάδα, παρουσίασε στο 3rd ISACA Athens Chapter Conference τις δράσεις του OWASP. Επιπρόσθετα έδωσε ομιλία με τίτλο :"The OWASP Hackademic Project".

**27/06/2011** - Διεξαγωγή του 3ου OWASP Greek Chapter Meeting

**16/3/2011** - Η πρώτη συνάντηση θα πραγματοποιηθεί στο [CoLab Athens Workspace](http://www.colabworkspace.com/). Περισσότερες πληφορορίες και εγγραφές [εδώ](http://owaspgr01.eventbrite.com/).

**20/9/2009** - Ο [Βασίλης Βλάχος](mailto:vsvlachosATowasp.gr), μέλος της ομάδας συντονισμού του OWASP στην Ελλάδα, θα συντονίσει στις 26/9/2009 τη συνεδρία με θέμα Web Application Security που συνδιοργανώνει το OWASP.gr στα πλάισια του συνεδρίου 4th Mediterranean Conference on Information Systems ([MCIS 2009](http://www.mcis2009.org)). Η συνεδρία θα πραγματοποιηθεί στις 26 Σεπτεμβρίου 2009 και ώρα 15:30 στο Οικονομικό Πανεπιστήμιο Αθηνών.

**5/3/2009** - Ο [Κωνσταντίνος Παπαπαναγιώτου](mailto:conpapATowasp.gr), μέλος της ομάδας συντονισμού του OWASP στην Ελλάδα, θα συντονίσει στις 18 Μαρτίου την ενότητα "Πρότυπα και Νομικές Απαιτήσεις" στα πλαίσια της [EXPOSEC 2009](http://www.tsomokos.gr/projects2.php), που διεξάγεται στις 17 και 18 Μαρτίου στο Ζάππειο Μέγαρο.

**3/2/2009** - Ο [Κωνσταντίνος Παπαπαναγιώτου](mailto:conpapATowasp.gr), μέλος της ομάδας συντονισμού του OWASP στην Ελλάδα, έδωσε ζωντανή συνέντευξη στην εκπομπή Ατζέντα+ της ψηφιακής πλατφόρμας της ΕΡΤ (κανάλι Σπορ+/Info+), όπου μίλησε για τις δραστηριότητες του OWASP στην Ελλάδα και έδωσε απλές συμβουλές για την ασφάλεια στο Internet. Μπορείτε να παρακολουθήσετε το βίντεο της συνέντευξης [εδώ](http://www.youtube.com/watch?v=q0RPKaPGICI).

**10/10/2008** - Το OWASP.gr συμμετέχει στο Athens Digital Week που πραγματοποιείται από τις 13 ως τις 19 Οκτωβρίου στη Τεχνόπολη στο Γκάζι (http://conf.ellak.gr).

**30/9/2008** - Το OWASP.gr παρουσιάζει το πρώτο Ελληνικό blog με θέμα την ασφάλεια των διαδικτυακών εφαρμογών αλλά και των υπολογιστικών συστημάτων γενικότερα. Επισκεφθείτε το επίσημο blog της Ελληνικής ομάδας εργασίας του OWASP στο: <http://blog.owasp.gr>.

**5/6/2008** - Η παρουσίαση του OWASP.gr στο 3ο Συνέδριο ΕΛ/ΛΑΚ είναι διαθέσιμη μέσα από την ενότητα [Chapter Presentations](https://www.owasp.org/index.php/OWASP_Education_Presentation#Chapter_Presentations) και συγκεκριμένα
[εδώ](http://www.owasp.org/images/e/e5/OWASP_ellak-Greece.ppt). Επίσης, βίντεο της παρουσίασης μπορείτε να βρείτε [εδώ](http://conf.ellak.gr/2008/index.php?option=com_eventlist&Itemid=119&func=details&did=19).

**26/5/2008** - Το OWASP.gr αναπτύσσει έναν Web Vulnerability Scanner. Μπορείτε να κατεβάσετε την beta έκδοσή του από [εδώ](https://www.owasp.org/images/6/65/WVS_beta-0.2.1.zip).

**15/5/2008** - Το OWASP.gr συμμετέχει στο 3ο Συνέδριο ΕΛ/ΛΑΚ που πραγματοποιείται στις 27 και 28 Μαΐου στο Εθνικό Μετσόβιο Πολυτεχνείο (http://conf.ellak.gr).

**20/2/2008** - Το OWASP.gr συμμετέχει στο 1ο Συνέδριο Κοινοτήτων Ελεύθερου Λογισμικού/Λογισμικού Ανοιχτού Κώδικα που διοργανώνεται στις 21 και 22 Μαρτίου στο Εθνικό Μετσόβειο Πολυτεχνείο (http://www.fosscomm.gr/).

**2/2/2008** - Το OWASP.gr συμμετέχει στην παρουσίαση της ομάδας IA4 του E-Business Forum (Προπαρασκευαστικές δράσεις για τη δημιουργία Ελληνικού Κέντρου Επείγουσας Αντιμετώπισης Ψηφιακών Απειλών GR-CERT) στα πλαίσια του Money Show 2008 στις 2/2/2008 στην Αίγλη Ζαππείου.

**18/4/2007** - Το E-Βusiness Forum (http://www.ebusinessforum.gr/) έχει δημιουργήσει μία ομάδα εργασίας η οποία έχει αναλάβει τις "**Προπαρασκευαστικές δράσεις για τη δημιουργία Ελληνικού Κέντρου Επείγουσας Αντιμετώπισης Ψηφιακών Απειλών (GR-CERT)**". Πληροφορίες σχετικά με τους στόχους και τις δραστηριότητες της ομάδας υπάρχουν [εδώ](http://www.ebusinessforum.gr/teams/teamsall/view/index.php?ctn=102&language=el) αλλά και [εδώ](http://sense.dmst.aueb.gr/ia4/index.php/Main_Page).
Όποιος ενδιαφέρεται και μπορεί να βοηθήσει να δηλώσει συμμετοχή στις παραπάνω σελίδες ή να απευθυνθεί στο κ. Βασίλειο Βλάχο (στοιχεία επικοινωνίας υπάρχουν στα παραπάνω site).

Καταχωρήθηκε το [OWASP.gr](http://www.owasp.gr)!

Με τη βοήθεια του Αναστάσιου Καζακώνη μετέφράστηκαν το "OWASP Top Ten Vulnerabilties in Web Application Security" και το OWASP AppSec FAQ στα Ελληνικά. Έτσι είναι πλέον διαθέσιμες οι ελληνικές εκδόσεις του [OWASP Top Ten](http://www.owasp.org/images/8/8b/OWASP_Top_Ten_2004_Greek.pdf) και του [OWASP AppSec FAQ](http://www.owasp.org/images/e/ed/OWASP_faq_Greek.pdf).


{% include chapter_events.html group=page.meetup-group %}
